Guida a Tempora Sanguinis 2	ver. 1.0 (15/05/2000)





INTRO

Questa non può e non vuole essere la guida definitiva a Tempora Sanguinis, ma solo un aiuto da parte di un giocatore con un po' di esperienza a tutti i nuovi giocatori che entreranno, benvenuti, ad animare l'impero Celeste.

Per ogni lamentela o chiarimento bignanni@bigfoot.com



INDICE



01 Il Mud

02 Giocare a TS2

03 Entrare nell'impero celeste, ovvero creazione di un pg

04 Gli attributi

05 La razza

06 La classe

07 Voi, ovvero il vostro PG

08 I primi passi

09 Il combattimento

10 La Magia

11 Equipaggiamento

12 Comunicare con i Pg

13 I comandi



MUD

Cominciamo dicendo che Tempora Sanguinis 2 (da ora TS2) è un mud. Mud e' la sigla di Multi-User Dimension, un particolare tipo di gioco multigiocatore su internet. Essenzialmente i MUD sono dei Giochi di Ruolo, dove ogni partecipante, nei panni di un personaggio (PG, personaggio giocante) scelto da lui stesso, deve affrontare un mondo spesso pericoloso, interagendo con altri personaggi come lui e da moltissimi MOB (Mobile, personaggio controllato dal computer).

Non è scorretto parlare di un MUD come di un mondo virtuale online, dove moltissimi aspetti della vita sono rispecchiati con una certa fedeltà (invecchiamento, morte, esperienza..) ma immersi in un contesto alternativo, spesso fantasy ma anche fantascientifico o horror.





GIOCARE A TS2

Ts2 è, come la stragrande maggioranza, un mud testuale; questo significa che l'interazione tra voi e il mondo verrà rappresentata da descrizioni di azioni compiute da voi o da altri PG; allo stesso modo verrete ambientati nel mondo che vi verrà descritto man mano che lo esplorate. Un concetto che potrebbe forse essere ostico vi sembrerà molto più chiaro se immaginate di essere protagonisti di un libro fantasy, dove le pagine cambiano in corrispondenza delle vostre azioni e dove lo scrittore altri non è che un narratore delle vostre gesta.



Se il Mud interagisce con voi mandando delle stringhe di testo, voi dovete fare la stessa cosa con lui e quando decidete di compiere un'azione basterà digitare l'apposito comando e i parametri necessari (Es. prendi, mangia, posa...). Inizialmente potrà sembrare complesso ricordare tutti i comandi, ma col tempo diventerà assolutamente automatico, in ogni caso, in fondo a questo manuale potrete trovare una lista dei comandi da stampare per averli sottomano mentre giocate.





ENTRARE NELL'IMPERO CELESTE, OVVERO CREAZIONE DI UN PG

Per iniziare a giocare avete bisogno di un personaggio da interpretare e con cui muovervi. Coloro fra di voi che hanno già avuto esperienze di gioco di ruolo non avranno nessun problema in questa fase, in quanto la creazione del personaggio rimane abbastanza simile all'AD&D (cfr. Glossario).

Spendiamo invece due parole per tutti coloro che si avvicinano ad un gioco di ruolo per la prima volta:

Il personaggio è definito da una serie di caratteristiche, e sta a voi sceglierle per renderlo il più possibile vicino a ciò che vorreste...





GLI ATTRIBUTI 

Forza, Destrezza, Costituzione, Intelligenza, Saggezza,	Carisma

		

Rappresentano a grandi linee le caratteristiche fisiche e mentali del vostro personaggio...quanto puo' sollevare, 	quanto è veloce, quanto puo' influenzare gli altri, quanto è portato per la magia.

Sono molto importanti, ma non definitivi, li potrete aumentare con la pratica e con degli oggetti particolari, inoltre dipendono da cosa volete fare nella vita (virtuale), un combattente ha molti vantaggi nell'essere forte e robusto, mentre un ladro dovrebbe essere agile e sveglio...





LA RAZZA

Nell'impero celeste esistono più di cento razze, anche se non tutte sono selezionabili durante la creazione del personaggio, ci vorrebbe un manuale solo per descriverle accuratamente, quindi mi limiterò a fare una panoramica per gruppi di massima:



UMANI 	

Non hanno bisogno di spiegazioni, datevi un'occhiata :)

ELFI 

(Alti, Scuri, Silvani, Marini) la razza fantasy per eccellenza, belli, agili e intelligenti ma di norma gracili e minuti sono di norma buoni (tranne gli elfi oscuri, incarnazione della malvagità)

NANI & NANI OSCURI	

Alti meno di un metro e mezzo, incredibilmente robusti, forti e molto saggi, non sono avvezzi alla magia

TROLL, ORCO MEZZ'ORCO, OGRE

I cosiddetti pelleverde, sono mostri umanoidi di varia misura, cattivelli ma mostruosamente forti e robusti..non  fateli arrabbiare

MEZZI-GIGANTI

Beh, vanno separati solo perchè non hanno la pelle verde :)

MIDFLAYER	

Bleah,...polipi umanoidi viola con i tentacoli davanti alla bocca...non sono un gran che'da vedere ma hanno delle capacità magiche e psioniche sovrannaturali

BROWNIE		

Spiritelli..alti 5 cm :) agilissimi e con delle notevoli capacità magiche, anche se hanno qualche handicap dato dalla statura

PRIMATE

Esatto, uno scimmione :) Forte, Agile, Robusto...ma mal visto da negozianti e locandieri

GOBLIN		

Un pelleverde piccolo e agile, il contrario dei suoi fratelloni

HALFLING	

Piccolo e agile, potrebbe essere scambiato per un bimbo umano

GNOMO		

Basso e robusto, estremamente intelligente e carismatico





LA CLASSE

Nuovo paragrafo per parlare dell'aspetto che più di tutti caratterizzerà il vostro personaggio, la classe.

La classe rappresenta in definitiva, il "mestiere" del vostro personaggio...

Volete essere un militare, un mago, un ladro o un sacerdote?

Le classi sono numerose, ma non tutte possono essere scelte da pg di tutte le razze, come dicevamo, i nani non sono inclini alla magia, quindi un pg di quella razza non può diventare mago o stregone...al contrario i mindflayer sono una razza portata alla magia e alle abilità psioniche e non possono diventare guerrieri o barbari. Condizionamenti vengono imposti anche dall'allineamento, ovvero dal codice morale del personaggio; razze naturalmente malvagie non possono scegliere classi come paladino o ranger che 

hanno un rigido codice di condotta, orientato al bene.



Le classi presenti nell'impero Celeste ad oggi sono le seguenti :

Guerriero, Barbaro, Ladro, Paladino, Ranger, Antipaladino, Mago, Stregone, Druido, Chierico, Psionico



Il Guerriero e il Barbaro sono due aspetti della battaglia, il primo ordinato e disciplinato sfrutta le proprie abilità che derivano dall'addestramento mentre il secondo sfrutta la rabbia animale primordiale per trasformarsi in una macchina da guerra senza più dolore o paura...



Il Paladino è anch'egli un militare, ma di un ordine benevolo, associa alle capacità di combattimento del guerriero alcune magie clericali che il suo dio gli concede, ma per queste deve restare assolutamente senza macchia; se scivolasse verso la malvagità perderebbe le sue abilità per sempre...



Il Ranger è un combattente votato alla protezione della natura, la serve e la protegge e ne ricava abilità e magie uniche, che lo rendono un combattente formidabile, specialmente in ambienti naturali. Può combattere con due armi contemporaneamente, aumentando i suoi attacchi ma rinunciando allo scudo.



Il Ladro è esattamente cio che si pensa, ruba, si muove silenziosamente, può nascondersi nell'ombra d'un colibrì e attaccare i suoi bersagli alle spalle, spesso uccidendoli con un colpo solo, è però piuttosto fragile e non è un combattente di particolare prestanza.



L'antipaladino è, come si immagina dal suo nome, l'opposto del paladino, adora un culto deviato di morte e distruzione, uccide per il gusto di farlo e risucchia l'energia vitale dei deboli per curarsi.



Il Mago e lo stregone sono le classi fantasy per definizione, gracili a vedersi hanno spesso in mano un potere inimmaginabile..in grado di aprire portali dimensionali, evocare fulmini o sciami di meteore, trasformarsi in creature fantastiche o chiamare mostri come servitore...sono una classe misteriosa e da temere...

Il Mago ha molte restrizioni sull'equipaggiamento e usa il mana per lanciare le magie, lo stregone non utilizza mana, ma deve memorizzare prima del combattimento le magie che vuole utilizzare..in compenso può usare quasi tutto l'equipaggiamento dell'impero celeste



Il druido, come il ranger è un protettore della foresta, ma è meno incline al combattimento e più alle abilità magiche, deve rimanere assolutamente neutrale nella disputa tra il bene e il male...



Il chierico è come il druido un sacerdote, ma è libero di scegliere il proprio culto; è il curatore per eccellenza, un buon chierico può salvare tutti da situazioni altrimenti mortali.



Lo psionico è un personaggio dalle innate capacità mentali, telepatia, telecinesi, poteri psicometabolici sono al suo servizio...può attaccare la mente dei suoi nemici fino a ridurla a un mucchietto di cenere...





VOI, OVVERO IL VOSTRO PG

Bene, siete finalmente nati..vediamovi un po'...

Con il comando SCORE potete esaminare alcune delle vostre caratteristiche, quali HP (hit points, punti vita), MANA (energia magica) MOV (Movimento), il vostro allineamento, i punti esperienza accumulati etc...

Di particolare importanza HP, MANA e MOV, vediamo perchè:



Gli HP misurano la vostra capacità di venire danneggiati dagli attacchi senza morire, tipicamente un guerriero o un barbaro hanno più hp di un mago o un ladro a parità di livello, in quanto piu' avvezzi al combattimento; quando i vostri hp scendono a 0 svenite, quando raggiungono -10 siete morti. Questa caratteristica è influenzata dalla costituzione.



Il MANA rappresenta l'energia sovrannaturale che pervade il vostro personaggio e dipende in maniera diretta dalla classe e dall'intelligenza, è necessaria a molte classi per lanciare incantesimi. Non è una caratteristica vitale però, se il vostro personaggio raggiunge 0 mana dovete solo aspettare qualche minuto per recuperarlo.



Il MOVIMENTO rappresenta quanto il vostro personaggio si stanca e quanto può percorrere, a piedi, volando, nuotando o scalando prima di fermarsi a riposare. E' molto noioso avere movimento basso ai primi livelli, ma da grandi il problema non si fa sentire più di tanto, perchè quasi tutte le classi acquistano la possibilità di recuperare i punti movimento molto velocemente.





I PRIMI PASSI

Completata la creazione del personaggio, vi troverete nella scuola di Mud di TS2, dove imparerete ad usare molti dei comandi che sono inseriti nella lista in fondo a questo testo. Seguite con attenzione le descrizioni delle stanze e vedrete che la vostra familiarità con i comandi crescerà passo passo. Se completerete la scuola sarete autonomi abbastanza da poter comprendere e seguire le iscrizioni sottostanti.



"Ho un Personaggio, conosco i comandi...e ora?" 

Forse vi trovate in questa situazione...è bene quindi spendere due parole su come potrebbe essere la vita del vostro personaggio d'ora in avanti:

Il mondo è pieno di pericoli ed insidie, e solo i forti riescono a sopravvivere; voi non lo siete, non ancora.

Uscendo dalla scuola di mud vi trovate nella Stanza delle Donazioni, dove potrete trovare dell'equipaggiamento e del cibo.

Usate i comandi TAKE per prendere, WEAR per indossare WIELD per impugnare un'arma, oppure DROP per posare un oggetto di cui non siete soddisfatti, tutti seguiti dal nome dell'oggetto con cui volete interagire. Con il comando INV potete vedere quali oggetti avete preso ma non ancora indossato, mentre con EQ vedete quelli che state usando, il comando DROP <nome oggetto> vi permette di togliere un oggetto volete smettere di utilizzare. Ora che avete un equipaggiamento, partiamo alla volta dell'avventura :)

Siete degli apprendisti nella professione che avete scelto, che sia quella del combattimento, della magia, della religione o altro, dovete ancora impararne i fondamenti e i limiti. Un buon punto di partenza è recarsi alla propria gilda per imparare le prime abilità e magie. Di seguito trovate la mappa di Midia, usatela per orientarvi e trovare la vostra gilda e il vostro maestro.



        			

                                       La Stanza delle Regole

                                      /

             North                   /

               |  /Up          Temple Altar           Scuola di MUD

               | /                  |                      |

        West---+---East             |                      |

             / |               Tempio della         La stanza delle

        Down/  |               Giustizia--------------Donazioni----------Chiesa

             South                  |

                                    |

             Gilda                  |              Reception

             Chierici               |                 /

                |                   |               /

                |------------Centro di Midia-----Locanda---Bar              Gilda

                |               (Fontana)      del Teschio		    Barbari

             Gilda                  |						|

             Paladini               |						|

                                    |						|

                                    |				      Palace	|

       Negozio Magia   Panettiere   |      Negozio Oggetti    Armeria Road	|

             |             |        |            |               |	|	|

 <----------Strada-Principale---Centro------Strada-Principale-------------------

             |             |    Commerciale      |               |

           Gilda        Fabbro      |         Fermata          Gilda

           Maghi                    |         Carrozza       Guerrieri

                                    |

                                    |                                  Gilda

                                    |   /Ponte di Midia               Psionici

                                    |  /                                  |

 SCACCHIERA <---Vicolo-povero------Piazza----------Viale-Ombreggiato------|

                      |           Accordo      |           |              |

                   Locanda           |       Gilda       Argine       Magazzino

                   Grubby            |       Ladri         |

                                     |                    Fiume

                                 Discarica



Nella Mappa, per problemi di spazio, non sono state indicate le Gilde dei Monaci, Druidi e Rangers.

Le direzioni per i Maestri di cui sopra (a partire dal Centro Commerciale) sono:

Monaci 5w,4n,5w,5n,5e (Maestro Lee)

Ranger 4w, s (Ranger Amaltea)

Druidi 7w,2s,e,s,e,5s (Arcidruido Namor)



Raggiungendo il vostro maestro, utilizzate il comando PRAC per ottenere la lista delle abilità e magie che è disposto ad insegnarvi...non saranno molte, ma potrebbero essere comunque piu' di quelle che potete imparare (sessioni di pratica disponibili); non disperate. Ogni livello prenderete un numero di sessioni di pratica che dipende dalla vostra saggezza e potrete usarle anche per magie o abilità di livelli precedenti. (HELP <nomeabilità> per capire come usarle e cosa fanno)

Imparate alcune abilità è ora di sfidare il vostro primo nemico...classicamente, il Pedone Nero.

Lo trovate nella scacchiera, ed è il primo avversario che potete affrontare, vi servirà per praticare le vostre abilità, migliorandone la conoscenza e capire quanto potete osare nell'attaccare altri pezzi della scacchiera. Ricordate che i pezzi neri (malvagi) sono più deboli, a parità di pezzo, dei pezzi bianchi (buoni) tenetene conto. Per il resto la progressione della forza e' tale e quale a quella dell'importanza degli scacchi. A seconda della vostra razza, della vostra classe e dell'equipaggiamento che avete trovato potete affrontare nemici differenti: al primo livello un troll warrior può uccidere con tranquillità avversari che massacrerebbero un mago elfo...ma questo è destinato a cambiare man mano che si cresce.

In men che non si dica, potrete leggere la scritta : Hai guadagnato un livello! Per passare effettivamente al livello 2 dovete tornare alla vostra gilda e digitare il comando GAIN che vi passerà al prossimo livello; appena fatto questo con il comando PRAC potete vedere quali nuove abilità il vostro maestro è disposto ad insegnarvi, potrebbero essere molte, poche o anche nessuna, ancora una volta dipende dalla vostra classe. Ora potete prendere confidenza con le peculiarità e i limiti del vostro personaggio affrontando pezzi sempre piu' forti, prima neri, poi bianchi fino ai livelli 5/10 quando potete avventurarvi nella magica foresta degli elfi, oppure nei campi di addestramento; prima assicuratevi però di avere con voi cibo, acqua e varie torce o altre fonti di luce. I campi di addestramento vi permetteranno di cominciare a sostituire l'equipaggiamento trovato in donation con altro recuperato da voi. Si trovano, dal Centro Commerciale (S,U,4S,D).

Una volta superati i primi 15 livelli avrete abbastanza esperienza per cominciare il vostro primo vero viaggio, alla volta delle spiagge dell'antica grecia, abitata da giganti, amazzoni e mostri leggendari come L'idra di Lerna e il leone di Nemea.





IL COMBATTIMENTO

Tipicamente, per ingaggiare un combattimento basta utilizzare i comandi KILL o HIT seguiti dal nome del mob; molte classi hanno però abilità con cui può essere più conveniente iniziare un attacco, ad esempio il bash dei warrior, il kick dei monaci o le magie dei maghi..le scelte migliori da effettuare in combattimento le scoprirete dopo molta pratica, meravigliandovi di come un sistema apparentemente semplice, possa nascondere centinaia di variabili più o meno interessanti.



il nemico e' morto! R.I.P.



Se vi è apparsa una scritta come quella sopra, complimenti! Ora che avete fatto la vostra prima vittima potete appropriarvi dei suoi averi, oggetti o soldi che siano; in fondo lui non ne ha più bisogno.... :)

Con EXA CORPO potete esaminare il contenuto del cadavere e con il comando TAKE <oggetto> CORPO potete appropriarvi di ciò che apparteneva alla vittima.





LA MAGIA

Bene, giovani apprendisti, avete deciso di cimentarvi in una via di grande difficoltà ma che dona grande potere a chi la segue con tenacia. Chierici, Maghi e Druidi lanciano le magie utilizzando cast 'nomemagia' e spendendo (in automatico) il loro costo in MANA. Le magie che lanciate all'inizio falliranno spessissimo, in particolare se lanciate durante un combattimento, ma con la crescità dell'abilità e un buon equipaggiamento arriverete a non sbagliare praticamente mai.

Gli Psionici utilizzano invece il comando MIND 'nomemagia' per utilizzare le loro capacità mentali; in particolare ci sono pero' alcune abilità psioniche che possono sembrare magie ma non lo sono (blast e psi invisibility ad esempio), per utilizzare queste ultime basta scrivere il loro nome. (quindi Blast <nome> e non Cast 'blast o mind 'blast').

Ogni volta che imparate una nuova magia digitate HELP <nomemagia> per ottenere le informazioni fondamentali su di essa.

Anche per gli psi vale lo stesso discorso sul fallimento delle magie, con l'unica eccezione che le abilità non vengono peggiorate dall'essere o meno in combattimento.

Gli stregoni invece, non utilizzano mana per lanciare i loro incantesimi, ma devono sedersi (REST) e memorizzare le magie che intendono usare (MEMO <nomemagia>), una volta fatto questo le loro magie verranno lanciate senza consumare mana con il comando RECALL 'nomemagia'. Particolarità eccellente degli stregoni è che non falliscono MAI le magie!





EQUIPAGGIAMENTO

Avete recuperato degli oggetti da avversari sconfitti, prelevato equipaggiamento dalla stanza delle donazioni e magari anche acquistato oggetti da altri personaggi o da negozianti..ora volete sapere quali utilizzare.

A Midia, Zifnab vende delle pergamene magiche che se utilizzate (RECITE PERGAMENA <oggetto>) permettono di scoprire tutte le qualità nascoste degli oggetti e di scegliere i più adatti a voi.

Se non potete leggere o acquistare queste pergamene fatevi consigliare da personaggi più esperti di voi, oppure osservate cosa indossano personaggi della vostra classe.





COMUNICARE CON I PG

Se non avete voglia di continuare a comunicare con i Mob (a forza di botte:) potete comunicare con gli altri giocatori, utilizzando i comandi TELL, SAY, SHOUT, GOSSIP, SEND, TELEP, MESS come illustrato più sotto.

Potete comunicare anche senza parlare utilizzando i Social, un tipo di comando particolare che produce un messaggio agli altri giocatori presenti nella stanza..esempio:



Baci Rosetta la receptionist.

Alzi la testa e urli forte: YODELAAAHEEEHOOOOOOOOO!!!

Tiri su col naso.

Ti rotoli per terra dal ridere!



Non c'è come provare, quindi digitate help social e sbizzarritevi ;)



I COMANDI

Sarebbe impossibile fare qui una lista completa dei comandi utilizzabili in TS2, per quella vi rimando agli help online.



HELP <argomento> 	Visualizza una breve spiegazione su una magia, razza, classe, comando etc.

SCORE & ATT		Visualizzano differenti caratteristiche del vostro pg

INV			Mostra ciò che avete ma non indossate

EQ			Mostra ciò che indossate

TAKE <oggetto>		Prendere, seguito da un altro parametro indica DA DOVE lo si prende (take pane borsa)

DROP <oggetto>		Posare

WEAR, WIELD & HOLD	Per utilizzare l'equipaggiamento a seconda che siano armature, armi o fonti di luce

PRAC			Mostra dal proprio maestro le abilità che si possono praticare, seguito da (W,B,T,C,M,I,D,R,K,P,A,H) visualizza tutte le abilità di una classe che si possiedono



GAIN			Di fronte al proprio maestro, fa passare di livello se si è pronti

KILL & HIT		Per attaccare un mob

N,W,S,E,U,D		Per muoversi a Nord, West, Sud, Est, Up, Down

OPEN, CLOSE, UNLOCK, LOCK, TWIST, DIG, PUSH, PULL	Per interagire con vari tipi di porte, botole e contenitori

FILL <contenitore>	Riempie un contenitore di acqua se usato davanti a una fontana o sorgente

POUR <contenitore> OUT	Svuota un contenitore di liquido

FLEE			Per fuggire da un combattimento quando le cose si mettono male

RENT			Digitandolo alla locanda, di fronte a Rosetta, vi permette di uscire dal gioco salvando la vostra situazione



QUIT			Permette di uscire dal gioco in qualsiasi locazione, ma perdendo tutto l'equipaggiamento

TELL <nome>		Per parlare con un personaggio

SAY			Per parlare con tutti i presenti nella stanza (nella propria lingua di origine, spesso non capita)

GOSSIP			Per parlare con tutti i presenti nell'area

SHOUT			Per parlare con tutti i pg del mondo

COMMANDS		Mostra una lista dei comandi più comuni


